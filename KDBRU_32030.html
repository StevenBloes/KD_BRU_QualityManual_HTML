<html>
  <head>
    <title>Reinigingsacties bij substraatproducties</title>
    <link rel="stylesheet" href="opmaak.css">
  </head>
  <body>
    <table>
      <tr>
        <td></td>
        <td><h1>Werkwijze<br>Reinigingsacties bij substraatproducties</h1></td>
        <td>
          KDBRU_32030<br>
          Versie: 1.1<br>
          Geldig: 23-12-2020<br>
        </td>
      </tr>
    </table> 
    <h2>Doelstelling</h2>
    <p>
      Doel van deze werkwijze is de vermenging van ongewenste mest- en grondstoffen, alsook 
      de vermenging tussen verschillende batches bij de productie van teeltsubstraten tegen te gaan.
    </p>
    
    <h2>Begrippen en afkortingen</h2>
    <p>  
      <i>Conventionele teeltsubstraten</i>: alle substraten die niet bij de organische teeltsubstarten horen;<br>
      <i>Organische teeltsubstraten</i>: alle substraten met het label "Bio", "Organisch", "Proline" en "UAB";<br>
      <i>Kritische componenten</i>: additieven die niet toegelaten zijn in organische teeltsubstraten. o.a. chemische meststoffen, CRF meststoffen zoals Basacote, Multicote, Osmocote en phytoproducten;<br>
      <i>Reinigingsbatch</i>: een hoeveelheid substraat zonder kritische componenten. Deze bedraagt minimum 10 EN-m³;<br>
    </p>
    
    <h2>Uitvoering</h2>
    <h3>Periodieke reiniging op en rond de laadlijn</h3>
    <p>
      De menglijn, de laadlijn en de omgeving rond de laad- en menglijn worden wekelijks grondig gereinigd. 
      Daarnaast wordt er een wekelijkse reiniging van de mengtrommels en meststoffenkokers uitgevoerd. 
      Op regelmatige basis worden de transportbanden en overgangen tussen transportbanden gecontroleerd op verontreinigingen.  
    </p>
    <p>
      Elke ochtend, voor de start van de productie, worden beide lijnen manueel opgestart. Dit om alle mogelijke restanten te verwijderen.
    </p>
    
    <h3>Reinigingsacties voor conventionele teeltsubstraten</h3>
    <p>
      Voor de productie van conventionele teeltsubstraten worden de nodige meststoffenbunkers voor gebruik visueel gecontroleerd, indien nodig worden restanten uitgedraaid.
      Op het eind van elke productie is er een automatische uitloop van enkele minuten, dit om vermenging achtereenvolgende productie te vermijden.
    </p>
    
    <h3>Reinigingsacties voor organische teeltsubstraten</h3>
    <p>
      Preventief worden de verschillende orders voor de productie van organische teeltsubstraten zoveel mogelijk na elkaar gepland, wat reinigingsacties beperkt.
      Ook worden de meststoffenbunkers bestemd voor CRF meststoffen niet gebruikt voor organische meststoffen.
    </p>
    <p>
      Voor de productie van een nieuwe batch organisch teeltsubstraat moet ervoor gezorgd worden, dat alle restanten van niet organische grond- en meststoffen 
      uit de nodige doseerbunkers verwijderd zijn. Dit wordt bereikt door een visuele controle, gevonden restanten worden manueel uitgedraaid.
      Indien nodig kunnen restanten alsook met behulp van perslucht verwijderd worden.
    </p>   
    <p>
      Indien bij de vorige batch één of meerdere kritische componenten gebruikt werden, dan is het verplicht een reinigingsbatch (pre-processing)
      van minimum 10 EN-m³ te produceren.
    </p>
    <p>
      Op het eind van elke productie is er een automatische uitloop van enkele minuten, dit om vermenging tussen achtereenvolgende producties te vermijden.
    </p>
    <p>
      Als extra maatregel ter voorkomen van menging tussen conventionele en organische teeltsubstraten worden alle organische substraten altijd in laadstation 9 geladen.
    </p>
    <h2>Registratie</h2>
    <p>
      Elke reinigingsactie voor de productie wordt genoteerd en digitaal gearchiveerd op de lokale netwerkschijf.
    </p>
    <h2>Aanvullende stukken</h2>
    <ul>
      <li>Reinigingsdocument Organische Productie (KDBRU_32030_A)</li>
    </ul>
    <br>
    <table>
      <tr>
        <td>opgesteld:</td>
        <td>gecontroleerd:</td>
        <td>vrijgave:</td>
        <td>versie: 1.1</td>
      </tr>
      <tr>
        <td>S. Bloes en S. Notenboom</td>
        <td>D. de Geest</td>
        <td>D. de Geest</td>
        <td>Datum: 23-12-2020</td>
      </tr>
    </table>
    <small>Dit document is het eigendom van Klasmann-Deilmann België en mag niet worden vermenigvuldigd of aan derden ter inzage worden gegeven 
      zonder schriftelijke toestemming van de bedrijfsleiding.</small>
  </body>
</html>
